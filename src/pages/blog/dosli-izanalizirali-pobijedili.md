---
layout: "../../layouts/BlogLayout.astro"
title: "Došli, izanalizirali, pobijedili!"
pubDate: "16/05/2023"
description: "This is the first post of my new Astro blog."
author: "Martina Milih Medić"
image:
  src: "https://epepe.hr/wp-content/uploads/2022/04/Martina-Milih-150x150.jpg"
  alt: "AuthorPic"
tags: ["Marketing, ", "Web-stranice"]
time: "6"
---

Kakav je to osjećaj dobiti nagradu za trud, pokoju neprospavanu noć i dobre poslovne rezultate? Iz iskustva možemo vam reći da je -- ODLIČAN! 🥳 Nedavno smo dobili vrijedno priznanje struke za web shop poslovanje jednog od naših najvećih klijenta. Auro Domus zablistao je poput zlata na ovogodišnjoj eCommAwards dodjeli nagrada za najbolje domaće web shopove! U kategoriji *Analytics (Analitika) *osvojio je prvo mjesto, dok je u skupini *Buyer's Journey (Putovanje kupaca)* ušao među deset najboljih. Nije da se hvalimo, ali bolji smo od Lesnine, Emmezete i ostalih 70-ak web shopa u ovoj kategoriji. Pred nama je ozbiljan zadatak da tako i ostane! 🙃

![eCommAwards](https://epepe.hr/wp-content/uploads/2023/05/cover-fotka.jpg)

Evo o čemu se radi...
-------------------

[eCommAwards](https://ecommerce.hr/ecommawards/) je ekskluzivna ceremonija koju već niz godina organizira [eCommerce Hrvatska](https://ecommerce.hr/). Ova Udruga djeluje s ciljem povećanja povjerenja u online kupovinu, a trenutno okuplja više od 500 hrvatskih web shopova. Nagrada se dodjeljivala u sveukupno šest kategorija, a uz navedene dvije, to su još *Korisničko iskustvo (UX)*, *Optimizacija za tražilice (SEO)*, *Pravna usklađenost (Legal)* te *Sadržaj i marketing (Content)*. O nagradi su odlučivali članovi stručnog žirija. Za *Analytics *bio je* to *Robert Petković, stručnjak za Google Analytics s više od dvadeset godina iskustva u digitalnom području. Vrednovanje se temeljilo na nekoliko ključnih kriterija kao što su vrsta analitičkog računa, razina praćenja e-commerce podataka te panel privole. Auro Domus web shopu dodijeljen je najveći broj bodova te je nagrađen titulom *Najbolji Analytics* za 2023. godinu. Dobivena oznaka ima važnu ulogu, a to je da starim i novim klijentima pruži garanciju kupovine vrijednih proizvoda u online trgovini. Uz to, označava visoku razinu zaštite osobnih podataka klijenata. Svi već znamo koliko je to važno.

> "Rezultati se ne mogu vidjeti preko noći, i to je ono što uvijek govorimo našim klijentima. Potrebno je puno rada, truda, testiranja i analiziranja da bi bili zadovoljni konačnim rezultatom" -- kaže naš Mladen, glavni i odgovorni za postignute rezultate.

Kao što to obično biva, na kraju svake dodjele nagrada bio bi red reći i poneko hvala. Zahvaljujemo se partnerskog tvrtki BeSoft na besprijekornoj tehničkoj podršci, svim kolegama koji su vrijedno radili na projektu i našim klijentima na ukazanom povjerenju! Ako i vi želite biti u cool društvu pobjednika, [već znate gdje nas možete naći. ](https://epepe.hr/web-design/)Čestitamo svima na osvojenim nagradama!